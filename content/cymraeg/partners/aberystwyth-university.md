---
title: Prifysgol Aberystwyth
date: 2020-08-07T05:00:00Z
draft: true
description: Mae Prifysgol Aberystwyth yn brifysgol ymchwil gyhoeddus sydd wedi ei lleoli yn Aberystwyth.
weight: 2
categories:
  - Addysg
thumbnail: https://res.cloudinary.com/naturceredigion/image/upload/f_auto,w_480/v1720623543/aberystwyth-university.png
partners_website_link: https://www.aber.ac.uk/cy/
partners_info:
  - title: "Safleoedd:"
    content: Campws Penglais, Campws Gogerddan, Campws Llanbadarn, Yr Ysgol Gelf, Coed y Plas, Coed Pwll Crwn, Coed Gogerddan
partners_images:
  - image: https://res.cloudinary.com/naturceredigion/image/upload/f_auto,w_860/v1721735840/about-aberystwyth-university.webp
---
Rydym yn byw drwy argyfwng hinsawdd. Yn Aberystwyth, rydym yn arwain y sector o ran cynaliadwyedd, nid dim ond drwy ein hucheglais i ddod yn gampws carbon niwtral erbyn 2030, ond hefyd drwy ein haddysgu a’n hymchwil sy’n torri tir newydd i fynd i’r afael â’r newid yn yr hinsawdd.

Rydym yn falch o fod ymhlith y prifysgolion cyntaf yn y Deyrnas Unedig i ddatgan argyfwng hinsawdd. Dros y 10 mlynedd diwethaf, rydym wedi lleihau ein hallyriadau CO2 40%. Rydym yn falch o fod yn aelod o gonsortiwm o brifysgolion y Deyrnas Unedig sydd wedi taro bargen ynni gwyrdd nodedig gwerth £50m, gan leihau allyriadau a’n hôl troed carbon fel rhan o gytundeb pŵer prynu agregedig. Yn ddiweddar, rydym wedi buddsoddi £2.9 miliwn mewn fferm solar newydd gyda 4,500 o baneli solar i gyfrannu at ein gofynion trydan ac i sicrhau bod ein hallyriadau CO2 yn gostwng dros 500 tunnell y flwyddyn.

Yn Aberystwyth, mae gennym ymchwilwyr o safon byd ym maes cynaliadwyedd amgylcheddol sydd wedi cael dros £2 miliwn wedi eu dyfarnu iddynt i gyflymu'r broses o fridio porfa ynni amlflwydd miscanthws, fel rhan o becyn ehangach Llywodraeth y DU, gwerth £37 miliwn, i hybu camau i gynhyrchu biomas. 
