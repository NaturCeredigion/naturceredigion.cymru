---
title: Dŵr Cymru
date: 2020-07-07T05:00:00Z
draft: true
description: Cwmni nid er elw sy’n cyflenwi dŵr yfed a gwasanaethau dŵr gwastraff i’r rhan fwyaf o Gymru
weight: 1
categories:
  - Cwmni
thumbnail: https://res.cloudinary.com/naturceredigion/image/upload/f_auto,w_480/v1720623547/dwr-cymru.jpg
partners_website_link: https://www.dwrcymru.com/
partners_info:
  - title: "Safleoedd:"
    content: Llys-y-frân, Sir Benfro
partners_images:
  - image: https://res.cloudinary.com/naturceredigion/image/upload/f_auto,w_860/v1720623561/dwr-cymru-valley.jpg
---
<small><i>Hawlfraint y llun © Dŵr Cymru, cedwir pob hawl</i></small>

Mae bioamrywiaeth a’n gwasanaethau ecosystemau ehangach yn wynebu bygythiadau sy'n cynnwys colli, chwalu a gor-ddefnyddio cynefinoedd. Yn y tymor hwy, bydd y tymheredd a'r newidiadau o ran patrymau glawiad yn effeithio ar fioamrywiaeth hefyd. 

Byddwn ni'n chwilio am ffyrdd o helpu byd natur, cyfoethogi bioamrywiaeth a hybu gwytnwch ecosystemau wrth gyflawni ein gweithgareddau dŵr a charthffosiaeth. Mae ffynonellau dŵr yfed hefyd yn dibynnu ar ecosystemau sy'n gweithredu'n iach.

O dan Ddeddf yr Amgylchedd (Cymru) 2016 a Deddf Llesiant Cenedlaethau'r Dyfodol, mae dyletswydd ar Ddŵr Cymru i gyfoethogi bioamrywiaeth ac i hyrwyddo gwytnwch ecosystemau wrth inni gyflawni ein swyddogaethau. 

Rydyn ni'n symud y pwyslais i reoli dŵr mewn ffordd ragweithiol yn yr amgylchedd ehangach yn hytrach na'i drin yn adweithiol yn ein gweithfeydd trin. Drwy gydweithio'n agos â'n partneriaid a'n rheoleiddwyr, ein nod yw rhoi atebion sy’n fwy seiliedig ar natur ar waith yn ein dalgylchoedd. Mae hyn yn cynnwys gweithgareddau fel rheoli cynefinoedd neu addasu arferion ffermio er mwyn lleihau neu osgoi risgiau i ansawdd dŵr, yn hytrach nag adeiladu mwy o strwythurau dur a choncrit.
