---
title: "Cynllun Grantiau"
image: "https://res.cloudinary.com/growdigital/image/upload/w_800/v1543959573/the-peoples-orchard-39482524460.jpg"
author: "Gillian Clark"
date: 2025-08-08T15:00:00Z
description: "Ein Cartref, Ein Cynefin -- Lleoedd Lleol i Natur Cynllun Grantiau"
categories: ["Grants"]
tags: ["Grants", "Scheme", "Funding", "Local Places for Nature", "LPN"]
featured: true
aliases: 
- /small-grants-scheme
- /grants

---

## Ein Cartref, Ein Cynefin
### Lleoedd Lleol i Natur Cynllun Grantiau 2025-26
Mae gan Bartneriaeth Natur Ceredigion arian ar gyfer prosiectau i greu, adfer neu wella
asedion naturiol a darparu natur wrth eich drws lle mae pobl yn byw, yn gweithio ac yn cael
mynediad i wasanaethau cyhoeddus. Caiff y cynllun ei ariannu gan gronfa Lleoedd Lleol i
Natur gan Lywodraeth Cymru.

Rhaid i brosiectau:
- Gefnogi gweithgareddau a gweithredu sy’n adfer ac yn gwella natur.
- Greu ‘lleoedd i natur’ y gellir eu gweld o ddrws eich tŷ. Mae hyn yn cynnwys lle mae
  pobl yn byw, yn gweithio ac yn cael mynediad i wasanaethau cyhoeddus.
- Canolbwyntio ar ardaloedd difreintiedig, trefol ac o gwmpas trefi a rhai lle nad oes
  llawer o fynediad i natur.
- Canolbwyntio ar gefnogi grwpiau nad ydynt yn cael eu cynrychioli’n llawn, a
  chymunedau difreintiedig.
- Darparu gwelliannau i natur a rhai sy’n garedig i bobl mewn man heb ddim effeithiau
  andwyol ar y fioamrywiaeth frodorol sydd yno eisoes.
- Annog y gymuned i gymryd rhan ac ymgysylltu er mwyn i bobl allu cael profiad o
  natur a’i gwerthfawrogi.

Arian cyfalaf yw hwn – gall gael ei ddefnyddio i brynu ‘pethau’, ond nid i dalu costau parhaus fel cyflogau neu gostau rhedeg cyffredinol. Rhaid ichi ddangos sut y byddwch yn cynnal a chadw eich prosiect am i o leiaf 5 mlynedd ar ôl diwedd yr ariannu hwn.

Caiff y prosiectau eu penderfynu gan banel grantiau yn ôl system o bwyntiau. Rhoddir pwyntiau uwch i brosiectau a fydd o’r budd mwyaf i fioamrywiaeth.

Mae rhai syniadau ar gyfer prosiectau posibl yn cynnwys plannu coed ar strydoedd, perllannau, gweirgloddiau blodau gwylltion neu greu mannau tyfu cymunedol a/neu randiroedd yn eich ardal; creu man gwyrdd ar adeileddau ac wynebau artiffisial mewn mannau trefol; gwella mynediad i hen safleoedd a rhai newydd i wneud y mwyaf o fynediad teg i bawb; newid arferion torri gwair i fod o les i fioamrywiaeth; prynu offer codi sbwriel; neu osod blychau nythu a thrapiau camera.

Gwahoddir ceisiadau gan Grwpiau Cyfansoddol, Elusennau Cofrestredig, Cwmnïau, Busnes Preifat a chyrff y Sector Cyhoeddus sy’n darparu gwasanaethau i fod o fudd i natur a chymunedau yng Ngheredigion.

Rydym yn croesawu cynigion am brosiectau hyd at £25,000. Sylwch y caiff pob grant ei ôl- dalu ar ôl derbyn tystiolaeth o’r gwariant: gellir trefnu talu mewn rhandaliadau. Os hoffech drafod hyn, cofiwch gysylltu.

**Mynegi diddordeb ar hyn o bryd**. Gall hyn fod ar ffurf paragraff byr yn esbonio beth yr
hoffech ei wneud, ble fydd hynny a faint rydych yn debygol o ofyn amdano. Dyddiad cau i’w
gadarnhau.

Anfonwch eich Mynegiant o Ddiddordeb neu unrhyw ymholiadau drwy e-bost i
biodiversity@ceredigion.gov.uk

